Indicazioni generali
====================

La nomenclatura degli oggetti digitali ha come obiettivo principale
l’identificazione univoca dei file nel contesto del progetto di
digitalizzazione.

L’utilizzo di una nomenclatura specifica permette di raggiungere tale
obiettivo strutturando una sequenza gerarchica di informazioni che
possono essere adattate ai vari domini e alle peculiarità dei diversi
progetti di digitalizzazione. Essa consente anche di determinare un
legame logico stabile fra gli oggetti digitali e le loro descrizioni.

Il modello proposto in queste Linee guida prevede l’individuazione di
quattro elementi principali, che possono poi essere eventualmente
modificati sulla base di esigenze specifiche relative ai singoli sistemi
di gestione delle risorse digitali:

-  **Codice istituto** [1]_;

-  **Codice oggetto** [2]_;

-  **Numero progressivo**;

-  **Estensione del file**.

Un quinto elemento, la nomenclatura, è di carattere opzionale, e può
essere previsto per i materiali di ambito bibliografico.

Questi elementi vanno strutturati in una sequenza alfanumerica (stringa)
così articolata:

CodiceIstituto+CodiceOggetto+NumeroProgressivo.EstensioneFile

Il carattere “+” segnala la separazione tra le diverse aree di
informazione.

.. [1] Codici identificativi in uso presso gli istituti del MiC che possono
   essere utilizzati per il Codice istituto possono essere: codice ISIL
   (ISO 15511), codice ISTAT, codice SBN, codice RISM.

.. [2] Il codice oggetto riporta l’identificativo univoco assegnato alla
   descrizione dell’oggetto. Può essere un numero o una sequenza
   alfanumerica. La suddivisione interna di questo codice può seguire
   una sintassi specifica per uno specifico sistema informativo o una
   specifica applicazione.
