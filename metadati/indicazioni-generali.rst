Indicazioni generali
====================

Il progetto di digitalizzazione richiede obbligatoriamente la
descrizione del bene e la metadatazione degli oggetti digitali.

I metadati sono classificati a seconda delle loro caratteristiche e
finalità:

-  descrittivi: per l’identificazione e la rintracciabilità dell’oggetto
   digitale;

-  amministrativi e gestionali: per le operazioni di gestione degli
   oggetti digitali; questi si suddividono principalmente in:

   -  metadati tecnici: relativi alle caratteristiche intrinseche dei
      file che compongono gli oggetti digitali e/o la loro produzione;

   -  metadati sulla proprietà intellettuale: informazioni relative a
      *copyright* e licenze d'uso;

-  strutturali: per descrivere la struttura interna dei documenti (ad
   esempio, per un libro: introduzione, capitoli, indice) e gestire le
   relazioni fra le varie parti componenti gli oggetti digitali;

-  di conservazione.
