Metadati descrittivi
====================

I metadati descrittivi sono utilizzati per l’identificazione degli
oggetti digitali e degli oggetti fisici che essi rappresentano, e sono
costituiti da descrizioni dei beni analogici e delle risorse digitali.
Sono specifici per ogni dominio.

I metadati descrittivi possono essere generati nell’ambito del progetto
di digitalizzazione o, più frequentemente, risiedere in uno dei sistemi
informativi culturali dedicati. Occorre prevedere la relazione tra i
sistemi informativi di dominio e i metadati gestionali relativi agli
oggetti digitali.

Nell’ambito di ogni progetto di digitalizzazione devono essere indicati
gli standard descrittivi da utilizzare e, in base a specifiche esigenze,
è possibile indicare gli strumenti software compatibili con essi.

Dominio archivistico
--------------------

Gli standard nazionali del dominio archivistico sono pubblicati
dall’Istituto centrale per gli Archivi (ICAR) [16]_ e sono conformi ai
modelli internazionali elaborati dall’*International Council on
Archives* (ISAD [G] [17]_, standard internazionale di descrizione
archivistica; ISAAR
[CPF`] <https://www.ica.org/en/isaar-cpf-international-standard-archival-authority-record-corporate-bodies-persons-and-families-2nd>`__ [18]_,
standard internazionale per i record d'autorità archivistici di enti,
persone e famiglie), dalla *Library of Congress* (EAD 3 [19]_, *Encoded
Archival Description*, versione 3) e dalla *Staatsbibliothek* di Berlino
(EAC-CPF [20]_, *Encoded Archival Context for Corporate Bodies, Persons,
and Families*).

È stata prevista una pagina dedicata agli standard e ai documenti
tecnici legati al PND sul sito dell’ICAR (Pagina sito ICAR – Linee Guida
per il PND) [21]_.

Dominio bibliografico
---------------------

Le normative per la catalogazione in SBN sono pubblicate dall’Istituto
centrale per il catalogo unico delle biblioteche italiane e per le
informazioni bibliografiche (ICCU). Attualmente sono disponibili le
normative comuni a tutte le tipologie di materiale [22]_, che comprendono
anche le norme per la catalogazione delle voci di autorità [23]_, e
quelle specifiche per la catalogazione del materiale moderno [24]_, del
materiale antico [25]_, del materiale musicale [26]_ e del materiale
grafico [27]_.

Le normative sono conformi ai seguenti standard e formati nazionali e
internazionali:

-  Regole italiane di catalogazione
   REICA `T <https://norme.iccu.sbn.it/index.php?title=Reicat>`__, a
   cura della Commissione permanente per la revisione delle regole
   italiane di catalogazione, Roma, ICCU, 2009 [28]_;

-  IFLA, *International Standard Bibliographic Description*, *edizione
   consolidata*, edizione italiana a cura dell’Istituto centrale per il
   catalogo unico delle biblioteche italiane e per le informazioni
   bibliografiche, Roma, ICCU, 2012;

-  IFLA, *Unimarc formats and related documentation* [29]_.

Per la catalogazione semantica gli standard di riferimento sono:

-  Il nuovo soggettario di Firenze;

-  *WebDewey* edizione italiana (23 edizione in SBN) e versioni
   precedenti [30]_.

Per la catalogazione dei manoscritti gli standard di riferimento sono:

-  La *Guida a una descrizione uniforme dei manoscritti e al loro
   censimento*, pubblicata dall’ICCU nel 1990 [31]_ e ormai non più
   reperibile nella sua versione a stampa. La Guida contiene la scheda
   di censimento Jemolo-Morelli, che ha costituito la base per
   l’elaborazione della scheda catalografica di Manus Online (MOL), e le
   istruzioni per la sua applicazione;

-  *Linee Guida per la formulazione e il trattamento in Manus Online
   (MOL) delle voci di autorità di nomi di persone, di enti, di famiglie
   e di luoghi*, (ICCU, Roma, 2018) [32]_. Questo nuovo strumento è il
   risultato dell’attività del Gruppo di Lavoro per la gestione e la
   manutenzione dell’Authority File di Manus Online e fornisce le
   indicazioni metodologiche e le norme per formulare e implementare in
   modo omogeneo le registrazioni di autorità in MOL, ossia di nomi di
   persone, di enti, di famiglie e di luoghi.

I medesimi standard possono essere utilizzati anche per la descrizione
dei beni sonori e audiovisivi (in particolare ISBD-NBM e IASA
*Cataloguing Rules*) [33]_.

Lo standard di metadatazione delle risorse digitali finora utilizzato a
livello nazionale è il MAG [34]_. A questo si aggiunge il METS-SBN,
nuovo profilo che consente un’ulteriore interoperabilità fra i sistemi
in ambito nazionale e internazionale.

Per ulteriori informazioni circa gli standard di metadatazione digitale
di ambito bibliografico e una sintetica raccolta dei documenti sopra
citati si consulti la pagina dedicata (`Pagina sito ICCU – Linee Guida
per il
PND <https://www.iccu.sbn.it/it/normative-standard/linee-guida-per-la-digitalizzazione-e-metadati/linee-guida-per-il-pnd/index.html>`__) [35]_.

Dominio catalografico
---------------------

Per la descrizione dei beni culturali del dominio catalografico si fa
riferimento a nove settori disciplinari articolati in: beni
archeologici, architettonico-paesaggistici, demoetnoantropologici,
fotografici, naturalistici, numismatici, scientifico-tecnologici,
storico-artistici, strumenti musicali.

Per questi nove settori disciplinari occorre fare riferimento agli
standard nazionali emanati dall’ICCD, i cui tracciati sono disponibili
in formato XSD su GitHub [36]_.

Le norme di compilazione sono disponibili sul sito dell’ICCD [37]_.
Occorre fare riferimento alle versioni più recenti di tali standard.

Una sintetica raccolta dei principali riferimenti in merito alla
descrizione delle risorse del dominio catalografico è disponibile nella
pagina dedicata sul sito dell’ICCD `(Pagina sito ICCD – Linee Guida per
il
PND) <http://www.iccd.beniculturali.it/it/877/linee-guida-per-il-pnd>`__ [38]_.

.. [16] Gli standard descrittivi del dominio archivistico sono disponibili
   presso la sezione standard sito ICAR:
   https://www.icar.beniculturali.it

.. [17] https://www.icar.beniculturali.it/standard/standard-internazionali/isad-g

.. [18] https://www.icar.beniculturali.it/standard/standard-internazionali/isaar-cpf

.. [19] https://www.loc.gov/ead/

.. [20] https://eac.staatsbibliothek-berlin.de/

.. [21] https://www.icar.beniculturali.it/standard/linee-guida-per-il-pnd

.. [22] https://norme.iccu.sbn.it/index.php?title=Norme_comuni

.. [23] https://norme.iccu.sbn.it/index.php?title=Norme_comuni/Authority_file

.. [24] https://norme.iccu.sbn.it/index.php?title=Guida_moderno

.. [25] https://norme.iccu.sbn.it/index.php?title=Guida_antico

.. [26] https://norme.iccu.sbn.it/index.php?title=Guida_musica

.. [27] https://www.iccu.sbn.it/export/sites/iccu/documenti/2012/graficaPDFluglio2012/txt_vs0.pdf

.. [28] https://norme.iccu.sbn.it/index.php?title=Reicat

.. [29] https://www.ifla.org/publications/unimarc-formats-and-related-documentation/

.. [30] https://www.aib.it/pubblicazioni/webdewey-italiana/

.. [31] https://manus.iccu.sbn.it/upload/GuidaAUnaCatalogazioneUniforme.pdf

.. [32] https://manus.iccu.sbn.it/norme-catalografiche2

.. [33] Ulteriori informazioni sugli standard e la documentazione per la
   creazione, gestione e descrizione delle risorse digitali di ambito
   bibliotecario si trovano all’indirizzo:
   http://www.internetculturale.it/it/1132/documentazione

.. [34] https://www.iccu.sbn.it/it/normative-standard/linee-guida-per-la-digitalizzazione-e-metadati/standard-mag-versione-2.0.1/index.html

.. [35] Per la manualistica relativa alla catalogazione semantica e a quella
   di materiale cartografico o audiovisivo, tutte in corso di
   pubblicazione, consultare le pagine dedicate del sito dell'ICCU.

.. [36] https://github.com/ICCD-MiBACT/Standard-catalografici/tree/master/schede-di-catalogo

.. [37] http://www.iccd.beniculturali.it/it/ricercanormative

.. [38] http://www.iccd.beniculturali.it/it/877/linee-guida-per-il-pnd
