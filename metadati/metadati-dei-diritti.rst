Metadati dei diritti
====================

Oltre ai metadati tecnici, la sezione <amdSec> deve contenere anche i
dati relativi ai diritti applicati agli oggetti digitali, incorporando
lo standard METS-Rights.

Lo schema prevede, sotto la sezione principale (RightsDeclarationMD),
una sezione (RightsHolder) per indicare il detentore dei diritti di
riproduzione e una sezione (Context) per indicare le diverse licenze
applicabili.

Le licenze devono essere gestite come contesti METS-Rights e indicate
nei metadati. Inoltre, diverse licenze possono essere attribuite ai vari
file che costituiscono l’oggetto digitale per differenziarne l’utilizzo
in base a parametri che è opportuno definire in fase di progetto.

Per una disamina in merito alle licenze applicabili per le riproduzioni
digitali del patrimonio culturale, si vedano le *Linee guida per
l’acquisizione, la circolazione e il riuso delle riproduzioni dei beni
culturali in ambiente digitale*.
