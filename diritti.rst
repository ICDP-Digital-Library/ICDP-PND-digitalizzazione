.. _diritti:

Diritti 
=======

Nell’ambito di un progetto di digitalizzazione ciascun istituto deve
accertare eventuali diritti d’autore in essere e la loro titolarità. I
diritti possono riguardare l’originale o la sua riproduzione, così come
la sua metadatazione e la sua descrizione. Molti progetti di
digitalizzazione possono, inoltre, riguardare documenti contenenti dati
personali e/o sensibili, specialmente nel dominio archivistico.

L’istituto conservatore coinvolto avrà cura di esplicitare in un
apposito documento i vincoli derivanti dalla normativa di tutela
italiana ed europea in merito a dati personali, diritto d’autore e
diritto patrimoniale d’autore, definendo i termini d’uso possibili.

In questa sede è necessario rilevare che le licenze e i termini d’uso
legati all’esistenza di uno o più di queste tipologie di diritti vanno
esplicitate all’interno dei metadati (ad esempio, nella sezione
“metsRights” di un record in formato METS).

Per una più estesa trattazione dell’argomento, si rimanda alle *Linee
guida per l’acquisizione, la circolazione e il riuso delle riproduzioni
dei beni culturali in ambiente digitale*.
